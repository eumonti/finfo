@Era una notte scura e tempestosa.
Lo studente era chino sulla tastiera del PC. Le dita gli dolevano per il lungo sforzo di digitazione.
Particolarmente dolente era il mignolo della mano destra, utilizzato per premere il tasto "backspace".
@1249 volte quel tasto era stato premuto durante quella lunga, estenuante sessione di programmazione.
Ogni idea, per quanto brillante al suo concepimento, appariva immediatamente sbagliata una volta sullo schermo, trasformata in codice C. Ogni programma scritto aveva fatto immediatamente la stessa fine: cancellato.
Quando, resistendo alla tentazione di cancellare tutto, lo studente aveva provato a compilare, il risultato era stato sempre lo stesso: una sfilza di errori.
Cominciava a scoraggiarsi.
@Ah-aaaAAAAH!! L'esclamazione -più precisamente, l'urlo- echeggiò per tutto l'appartamento (fortuna che non c'era nessun altro... erano al cinema, vigliacchi).
@L'ispirazione!
Rapide come cobra all'attacco, le sue dita sembravano danzare sui tasti. Complesse ed eleganti linee di codice comparivano quasi da sole sullo schermo. 
Linea dopo linea, il programma compariva. Era bellissimo!
@Compilazione: il momento decisivo.
Il comando di compilazione, all'inizio tanto astruso, era ora familiare al punto che da un pezzo lo studente lo conosceva a memoria. Digitarlo richiese solo un attimo.
@<ENTER>
Successo! Si compila! Finalmente!!
Retrospettivamente, era ovvio dove fosse l'errore. Adesso sembrava tutto semplice, chiaro, naturale. Non l'avrebbe più ripetuto. Mai più.
